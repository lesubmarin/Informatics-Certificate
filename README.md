# Informatics-Certificate

## Descriere
Acest proiect, denumit "Atestat informatică", reprezintă rezultatul eforturilor și cunoștințelor mele acumulate în timpul studiilor de informatică în perioada liceului. Scopul proiectului a fost de a demonstra abilitățile mele în domeniul informaticii prin dezvoltarea unei aplicații web. Așadar, mi-am propus să realizez un site cât mai captivant fără a apela la site-uri creatoare de site-uri precum websiteplanet.com sau wix.com și fără a neglija conținutul și utilitatea acestuia. Astfel, am căutat un site ce oferea template-uri de care mă puteam folosi pentru a-mi contura proiectul. Am găsit site-ul html5up.net și am ales un template numit „Forty” pe care l-am modificat pentru a se potrivi cu ceea ce îmi doream eu. 

## Obiective
* Demonstrarea cunoștințelor teoretice și practice în domeniul informaticii dobândite în liceu.
* Crearea unui site interactiv și informativ despre grafuri, care să prezinte noțiuni de bază, tipuri de grafuri și exemple de probleme rezolvate cu ajutorul lor.
* Utilizarea limbajelor HTML, CSS și JavaScript pentru dezvoltarea și stilizarea site-ului.

## Caracteristici
* Pagina principală cu un design atractiv și un titlu sugestiv: "Totul despre grafuri".
* Utilizarea unui meniu interactiv pentru a naviga între paginile site-ului.
* Pagina "Ce este un graf?" care prezintă noțiunea de graf, definiție și tipuri de grafuri prin imagini și explicații clare.
* Pagina "Grafuri neorientate" care oferă informații detaliate despre grafurile neorientate, inclusiv exemple și descrieri.
* Implementarea unui buton "Scroll-to-Top" pentru a permite utilizatorilor să revină rapid în partea de sus a paginii.
* Implementarea unui buton "Light Mode/Dark Mode" pentru a permite utilizatorilor să schimbe între tema luminoasă și cea întunecată.

## Realizările mele în proiect
1. Butonul "Return to Top Page":
  * Am implementat un buton circular de tip "Scroll-to-Top" care apare în partea dreaptă jos a paginilor pe măsură ce utilizatorul derulează în jos.
  * Acest buton permite utilizatorului să revină rapid în partea de sus a paginii fără a fi nevoie să deruleze manual.
  * La apăsarea butonului, pagina se derulează automat către partea de sus.

2. Butonul "Light Mode/Dark Mode":
  * Am implementat un buton care permite utilizatorilor să schimbe între tema luminoasă și cea întunecată a site-ului.
  * Am utilizat JavaScript pentru a schimba clasa principală a elementului "body" între "light-mode" și "dark-mode" în funcție de starea butonului.
  * Prin intermediul CSS, am definit stilurile pentru fiecare temă, inclusiv culorile de fundal, text și alte elemente vizuale.
  * Utilizatorii pot selecta tema preferată făcând clic pe buton, iar site-ul se va actualiza instantaneu cu noua temă.

## Tehnologii Utilizate
Deși în liceu nu se predă decât HTML, cu ajutorul unor site-uri precum [w3schools](https://www.w3schools.com) sau [GeeksforGeeks](https://www.geeksforgeeks.org) am reușit să lucrez cu CSS si JavaScript la un nivel de bază.
* HTML: pentru crearea structurii și conținutului paginilor.
* CSS: pentru stilizarea și aspectul vizual al site-ului.
* JavaScript: pentru adăugarea de interactivitate și funcționalități suplimentare.

## Cum să accesați proiectul
Descărcați fișierul ZIP al proiectului de la linkul de descărcare.
Extrageți conținutul fișierului ZIP într-un folder local.
Deschideți fișierul "index.html" într-un browser web pentru a accesa pagina principală a site-ului.

## Concluzie
Proiectul reprezintă rezultatul pasiunii și dedicării mele față de domeniul informaticii în timpul studiilor liceale. Acest proiect a permis consolidarea cunoștințelor teoretice și practice dobândite în liceu prin crearea unui site web interactiv și informativ despre grafuri. Realizările mele includ implementarea unui buton "Return to Top Page" și a unui buton "Light Mode/Dark Mode" pentru a îmbunătăți experiența utilizatorilor și a adăuga funcționalități suplimentare site-ului. 
